[Kezdőlap](../README.md)

# Kulcsszavak az RFC-kben a követelmények szintjének jelzésére

## RFC 2119. ajánlás (kivonat)

A jelen kivonat csak az RFC-ajánlásra hivatkozó PSR-szabvány jobb megértéséhez feltétlenül
szükséges részek magyarítását tartalmazza. A teljes angol szöveg megtalálható az
RFC-ket gondozó szabványosító szervezet, az IETF oldalán: [RFC 2119](https://tools.ietf.org/html/rfc2119).

1. A KELL (MUST), SZÜKSÉGES (REQUIRED), illetve KÖTELES (SHALL) szavak azt jelentik, hogy az általuk jelzett meghatározás a specifikáció abszolút követelménye, attól eltérni nem tanácsos.

2. A TILOS (MUST NOT) és NEM SZABAD/LEHET (SHALL NOT) kifejezések arra utalnak, hogy az általuk kiemelt meghatározás a specifikáció abszolút tilalma, amit illik megszívlelni.

3. A KELLENE (SHOULD) és az AJÁNLOTT (RECOMMENDED) azt jelenti, hogy bizonyos körülmények között az adott szabály figyelmen kívül hagyható, de egy másik eljárás kiválasztása előtt gondosan mérlegelni kell az összes következményt.

4. A NEM KELLENE (SHOULD NOT), illetve a NEM AJÁNLOTT (NOT RECOMMENDED) kifejezés arra utal, hogy bizonyos körülmények között alapos okok merülhetnek föl amellett, hogy egy adott működés elfogadható vagy akár hasznos is lehet, de ehhez gondosan mérlegelni kell az összes következményt, mielőtt egy olyan eljárást végrehajtanánk, amelyet ezen címkék jelölnek.

5. A LEHET (MAY), a TETSZŐLEGES vagy VÁLASZTHATÓ (OPTIONAL) kifejezések azt jelentik, hogy az adott elem tényleg VÁLASZTHATÓ, használni is LEHET, ha úgy döntünk, de akkor sem dől össze a világ, ha mellőzzük.

[Kezdőlap](../README.md)
