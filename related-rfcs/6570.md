[Kezdőlap](../README.md)

# URI-sablonok

## RFC 6570 ajánlás (kivonat)

A jelen kivonat csak az RFC-ajánlásra hivatkozó PSR-szabvány(ok) jobb megértéséhez
feltétlenül szükséges részek magyarítását tartalmazza. A teljes angol szöveg megtalálható
az RFC-ket gondozó szabványosító szervezet, az IETF oldalán: [RFC 6570](https://datatracker.ietf.org/doc/html/rfc6570).

A csupa nagybetűvel szedett, a követelmények szintjének jelzésére szolgáló kiemelt
kulcsszavak ebben a leírásban az [RFC 2119](2119.md) szerint értelmezendők.

Ez a specifikáció a Bővített Backus–Naur Forma (ABNF) jelölőrendszerről szóló
[STD 68 internetes szabványt](5234.md) alkalmazza, lokalizált elnevezésekkel.

## 1. Bevezetés

### 1.1 Áttekintés

A [Uniform Resource Identifier (URI)](3986.md) gyakran használatos egy adott
erőforrás azonosítására hasonló erőforrások közös helyén ("URI tér"). Az URI-sablon
egy tömör karaktersorozat, amely az URI értéktartományának változókkal bővített
leírására szolgál. Az URI-sablon a változók (paraméterek) használatával lehetővé
teszi struktúrálisan hasonló URI-k megadását.

Az URI-sablonok egy olyan mechanizmust biztosítanak az erőforrás azonosítók helyének
elvonatkoztatásához, amely lehetővé teszi a változó részek egyszerű azonosítását
és leírását. Az URI-sablonok számos helyen használhatók, mint például az elérhető
szolgáltatások felfedezése, erőforráshozzárendelések konfigurálása, származtatott
hivatkozások meghatározása, interfészek meghatározása, valamint az erőforrásokkal
való programozott interakció egyéb más formái. Néhány példa a sablonok használatára:

```
  http://example.com/~{username}/
  http://example.com/dictionary/{term:1}/{term}
  http://example.com/search{?q,lang}

```

#### Alapfogalmak:

<dl>
  <dt>Kifejezés (expression):</dt>
  <dd>
    Kapcsos zárójelek (`{` és `}`) közé zárt szöveg, a <a href="#2-szintaxis">2. fejezetben</a>
    foglaltak szerint.
  </dd>
  <dt>Bővítmény (expansion):</dt>
  <dd>
    A sablonkifejezésből (expression) a kifejezés típusának, a változónevek listájának
    és az értékmódosítóknak megfelelő feldolgozás után kapott string típusú eredmény,
    a <a href="#3-bővítés">3. fejezetben</a> foglaltak szerint.
  </dd>
  <dt>Sablonfeldolgozó (template processor):</dt>
  <dd>
    Egy program vagy függvénykönyvtár (csomag), amely adott URI-sablon és a változók
    kulcs-érték párokba rendezett halmaza alapján, a sablon értelmezésével átalakítja
    a sablon karakterláncot egy konkrét URI-hivatkozássá, minden kefejezést a
    megfelelő konkrét értékkel helyettesítve.
  </dd>
</dl>

Egy URI-sablon biztosítja egy URI-tér szerkezeti leírását, illetve amikor változó
értékeket adnak meg, akkor gép által értelmezhető utasításokat is arra vonatkozóan,
hogyan lehet a megadott értékeknek megfelelő, konkrét URI-t létrehozni. Egy URI-sablon
minden kifejezésnek a kifejezéstípusban meghatározott módon, a kifejezéshez tartozó
változóértékkel való behelyettesítésével átalakul egy konkrét URI hivatkozássá.
A kifejezéstípus értéktartománya az egyszerű string-kifejezéstől a kulcs=érték párok
többelemű listájáig terjedhet. A bővítmények az URI szabványos szintaxisán alapulnak,
így lehetővé teszik a megvalósítások számára, hogy bármilyen URI-t feldolgozzanak,
a nélkül, hogy pontosan ismernék a lehetséges kimeneti URI-k séma-specifikus
követelményeit.

### 1.2 Szintek és kifejezés-típusok

A kifejezés típusa meghatározza a behelyettesítési folyamatot. Az alapértelmezett
típus az egyszerű szöveges behelyettesítés, amelyben egyszerű, nevesített változók
helyettesítődnek be szöveges értékükkel, miután a nem fenntartott URI karakterek
között nem szereplő karakterek URL-kódoláson estek át. Mivel több sablonfeldolgozó
még a jelen specifikáció megalkotása előtt készült, ezért csak az alapértelmezett
típust tudják kezelni, amire e helyütt **1. szintű sablon**ként hivatkozunk.

A **2. szintű sablonok** hozzáadják a plusz ("+") operátort az olyan értékek
behelyettesítéséhez, amelyekben megengedett fenntartott URI karakterek használata
is, valamint a kettőskereszt operátort ("#"), a töredék (fragment) azonosító
behelyettesítésére.

A **3. szintű sablonok** engedélyezik több vesszővel elválasztott változó elhelyezését
a kifejezésben, illetve több komplex operátort biztosítanak a ponttal kezdődő
címkékhez, a visszaperjellel kezdődő útvonal-komponensekhez (path), a pontosvesszőt követő
útvonal-paraméterekhez, valamint az és-jellel ("&") elválasztott név=érték párokból
felépülő, űrlap-formátumú lekérdezésekhez (query string).

A **4. szintű sablonok** választható utótagként értékmódosítókat adnak minden
változónévhez. Az előtag módosító (":") például azt jelenti, hogy a behelyettesítés
során az érték kezdetétől számítva csak korlátozott számú karakter használható.

## 2. Szintaxis

Az URI-sablon nyomtatható unicode karakterek sorozata, amely nulla vagy több
beágyazott változó-kifejezést tartalmaz. Minden kifejezést kapcsos zárójelek
(`{` és `}`) határolnak.

```URI-sablon  = *( literálok / kifejezés )```

### 2.1 Literálok

Az URI-sablon stringben minden karakter, amely a kifejezéseken kívül található, szó
szerint bemásoltatik a kész URI hivatkozásba, amennyiben a karakter engedélyezett
az URI-ben. Ha nem engedélyezett, akkor helyette a megfelelő [url-kódolt](3986.md#21-url-kódolás)
hármasok (```"%" HEXADECIMÁLIS HEXADECIMÁLIS```) sorozata kerül a hivatkozásba.

### 2.2 Kifejezések

A sablonkifejezések az URI sablon paraméterezett részei. Minden kifejezés tartalmaz
egy opcionális operátort, ami meghatározza a kifejezés típusát és a hozzá tartozó
bővítési folyamatot. A kifejezést a változónevek vesszővel elválasztott felsorolása
és opcionális értékmódosítók zárják. Ha nincs operátor megadva, akkor a kifejezés
alapértelmezés szerint nem más, mint egyszerű változóbehelyettesítés.

```
  kifejezés      =  "{" [ operátor ] változók-listája "}"
  operátor       =  op-2szint / op-3szint / op-fenntartott
  op-2szint      =  "+" / "#"
  op-3szint      =  "." / "/" / ";" / "?" / "&"
  op-fenntartott =  "=" / "," / "!" / "@" / "|"
```

Az operátor karakterek úgy lettek kiválasztva, hogy tükrözzék a szerepüket, mint
a fenntartott karakterek az URI általános szintaxisában.

```
  +   fenntartott URI karakterek használatát engedélyezi;

  #   töredék (fragment) azonosító előtagja;

  .   nevesített címke előtagja;

  /   útvonal szegmens előtagja;

  ;   útvonal-paraméter neve vagy név=érték párok, ";" előtaggal;

  ?   lekérdezési komponens kezdetét jelzi, amely név=érték párok "&" jellel
      elválasztott felsorolását tartalmazza,

  &   a lekérdezési komponens &név=érték párjainak elválasztó karaktere.
```

Az egyenlőségjel ("="), vessző (","), felkiáltójel ("!"), kukac ("@") és a függőleges
vonal ("|") későbbi kiterjesztések számára vannak fenntartva.

### 2.3 Változók

Az operátor után (ha van), minden kifejezés tartalmaz egy egy vagy több vesszővel
elválasztott változó specifikálóból álló listát. A változónevek kis-, és nagybetű
érzékenyek.

```
  változó-lista =  specifikáló *( "," specifikáló )
  specifikáló   =  változónév [ 4szintű-módosító ]
  változónév    =  karakter *( ["."] karakter )
  karakter      =  ANGOLABC / DECIMÁLIS / "_" / uri-kódolt
```

Egy változónévben LEHET egy vagy több  [url-kódolt](3986.md#21-url-kódolás) hármas
(```"%" HEXADECIMÁLIS HEXADECIMÁLIS```). Ezek a változónév alapvető részének tekintendők,
ezért a feldolgozás közben nem kerülnek dekódolásra.

**4. szintű sablonokban** egy változónak összetett értéke is lehet, értékek listája
vagy név=érték párokból felépülő asszociatív tömb formájában.

Az üres karaktert ('') tartalmazó változóérték nem tekinthető definiáltalannak, mivel
az értéke pontosan egy üres karakter. Ha a változó listaelemként van meghatározva,
ez esetben akkor tekinthető definiálatlannak, ha a lista nulla elemet tartalmaz.
Ez igaz arra az esetre is, ha a változó név=érték párokból felépülő asszociatív
tömbként van meghatározva. Asszociatív tömb esetén akkor is definiálatlannak tekintendő
a változó, ha tömb kulcsai definiálatlan értékhez társulnak.

### 2.4 Értékmódosítók

A **4. szintű sablon** kifejezésekben a változók mindegyike rendelkezhet egy
módosítóval, ami azt jelzi, hogy a behelyettesítés vagy a változó érték karakterláncának
előtagjára korlátozódik, vagy összetett értékként helyettesítődik be, értéklista vagy
név=érték párok assziciatív tömbje formájában.

```
  4szintű-módosító =  előtag / összetett_érték
```

#### 2.4.1 Előtagok

Az előtagmódosító azt jelzi, hogy a változó behelyettesítése korlátozva van az
előtag által meghatározott karakterszámra. Az előtagmódosítók nem használhatók
összetett értéket tartalmazó változók esetén.

```
  előtag     =  ":" max-hossz
  max-hossz  =  %x31-39 0*3DECIMÁLIS   ;10000-nél kisebb, pozitív egész szám
```

A max-hossz egy pozitív egész szám, amely a karakterek maximális számát jelzi,
az Unicode-ban ábrázolt változóérték kezdetétől számítva. Megjegyzendő, hogy ez
a szám karakterben és nem oktetben értendő, annak érdekében, hogy elkerülhető legyen
a több oktet által kódolt karakterek és az URI-kódolt tripletek (hármasok) megosztása.
Ha a max-hossz nagyobb, mint a változóérték hossza, akkor az egész érték bekerül
a bővítménybe, ha kisebb, akkor a megadott értéknek megfelelően levágott rész lesz
használva. Például rendeljünk értéket az alábbi két változóhoz:

```
  változó       := "érték"
  pontosvessző  := ";"
```

|     Példa sablon       |  Bővítmény |
|------------------------|------------|
| ```{változó}```        | ```érték``` |
| ```{változó:20}```     | ```érték``` |
| ```{változó:3}```      | ```ért``` |
| ```{pontosvessző}```   | ```%3B``` |
| ```{pontosvessző:2}``` | ```%3B``` |

#### 2.4.2 Összetett értékek

Az ```összetett_érték``` ('*') módosító azt jelenti, hogy a változó képes kezelni
összetett értékeket is, amelyek vagy értéklistát vagy asszociatív tömböt (név=érték
párok) tartalmaznak. Ennél fogva a behelyettesítési folyamat az összetett érték
minden elemét érinti, mintha különálló változók lennének.

```összetett_érték = "*"```

Mivel az URI-sablonok nem tartalmaznak utalást a típusra vagy a sémára, ezért
az elemeire bontott összetett változóban szereplő értékek típusát a kontextus
határozza meg.

## 3. Behelyettesítés

Az URI-sablon behelyettesítési folyamata a sablonszöveg elejétől végéig való
átvizsgálásából, a literálok szó szerinti átmásolásából és minden egyes kifejezés
azon eredményre való cseréjéből áll, amely a kifejezés operátorának a nevesített
változók értékén történő alkalmazásából áll elő. Minden változó értékét formázni
KELL a sablon behelyettesítése előtt.

### 3.1 Literál behelyettesítés

Ha a literális érték bárhol engedélyezett az URI szintaxisban, akkor ez közvetelenül
átmásolódik az eredmény karakterláncba. Egyébként a literális karakter URI-kódolt
megfelelője másolódik az eredménybe, úgy, hogy először UTF-8 kódolású okteteké alakítják,
majd minden egyes oktetből URI-kódolású tripletek készülnek.

### 3.2 Kifejezés behelyettesítés

Minden kifejezés kezdetét egy nyitó kapcsos zárójel ("{"), a végét pedig egy záró
kapcsos zárójel ("}") jelzi. A kifejezéseket nem lehet egymásba ágyazni.

A kifejezés típusát a nyitó kapcsos zárójel utáni első karakter határozza meg.
Ha ez a karakter egy operátor, akkor a hozzá társított kifejezéstípust kell
figyelembe venni a további behelyettesítési döntésekhez. Ha viszont nem operátor,
akkor a kifejezés egyszerű szöveges típusú és az első karakter a változónév kezdetét
jelöli.

*A következő alfejezetekben található példákban a felsorolt változónevekhez minden
esetben az alábbi értékeket rendeljük:*

```
  count       := ("one", "two", "three")
  dom         := ("example", "com")
  dub         := "me/too"
  hello       := "Hello World!"
  half        := "50%"
  var         := "value"
  who         := "fred"
  base        := "http://example.com/home/"
  path        := "/foo/bar"
  list        := ("red", "green", "blue")
  keys        := [("semi",";"),("dot","."),("comma",",")]
  v           := "6"
  x           := "1024"
  y           := "768"
  empty       := ""
  empty_keys  := []
  undef       := null
```

#### 3.2.1 Változó behelyettesítés

A definiálatlan változónak nincs értéke, ezért a behelyettesítési folyamat figyelmen kivül
hagyja. Ha egy kifejezésben az összes változó ilyen, akkor a kifejezés behelyettesítésének
eredménye egy üres string lesz. Definiált, nem üres értékű változó esetén az eredmény
az engedélyezett URI karakterekből álló string lesz.

|     Példa sablon       |  Bővítmény |
|------------------------|-------------|
| ```{count}```        | ```one,two,three``` |
| ```{count*}```        | ```one,two,three``` |
| ```{/count}```        | ```/one,two,three``` |
| ```{/count*}```        | ```/one/two/three``` |
| ```{;count}```        | ```;count=one,two,three``` |
| ```{;count*}```        | ```;count=one;count=two;count=three``` |
| ```{?count}```        | ```?count=one,two,three``` |
| ```{?count*}```        | ```?count=one&count=two&count=three``` |
| ```{&count*}```        | ```?count=one&count=two&count=three``` |

#### 3.2.2 Egyszerű szöveg behelyettesítés: {változó}

Az egyszerű szöveges behelyettesítés az alapértelmezett kifejezés típus, amikor
nincs megadva operátor.

|     Példa sablon       |  Bővítmény |
|------------------------|-------------|
| ```{var}``` |              ```value``` |
| ```{hello}``` |            ```Hello%20World%21``` |
| ```{half} ``` |            ```50%25``` |
| ```O{empty}X ``` |         ```OX``` |
| ```O{undef}X ``` |         ```OX``` |
| ```{x,y}``` |              ```1024,768``` |
| ```{x,hello,y}``` |        ```1024,Hello%20World%21,768``` |
| ```?{x,empty}``` |         ```?1024,``` |
| ```?{x,undef}``` |         ```?1024``` |
| ```?{undef,y}``` |         ```?768``` |
| ```{var:3}``` |            ```val``` |
| ```{var:30}``` |           ```value``` |
| ```{list}``` |             ```red,green,blue``` |
| ```{list*}``` |            ```red,green,blue``` |
| ```{keys}``` |             ```semi,%3B,dot,.,comma,%2C``` |
| ```{keys*}``` |            ```semi=%3B,dot=.,comma=%2C``` |

#### 3.2.3 Fenntartott karakter behelyettesítés: {+változó}

A fenntartott behelyettesítés, amit a második és afeletti szintű sablonokban a
plusz ("+") operátor jelez, megegyezik az egyszerű string behelyettesítéssel, kivéve
ha a behelyettesítendő értékek tartalmazhatnak URI-kódolású hármasokat, vagy
fenntartott URI karaktereket is.

|     Példa sablon       |  Bővítmény |
|------------------------|-------------|
| ```{+var}```  | ```value```  |
| ```{+hello}```  | ```Hello%20World!```  |
| ```{+half}```  | ```50%25```  |
| ```{base}index```  | ```http%3A%2F%2Fexample.com%2Fhome%2Findex```  |
| ```{+base}index```  | ```http://example.com/home/index```  |
| ```O{+empty}X```  | ```OX```  |
| ```O{+undef}X```  | ```OX```  |
| ```{+path}/here```  | ```/foo/bar/here```  |
| ```here?ref={+path}```  | ```here?ref=/foo/bar```  |
| ```up{+path}{var}/here```  | ```up/foo/barvalue/here```  |
| ```{+x,hello,y}```  | ```1024,Hello%20World!,768```  |
| ```{+path,x}/here```  | ```/foo/bar,1024/here```  |
| ```{+path:6}/here```  | ```/foo/b/here```  |
| ```{+list}```  | ```red,green,blue```  |
| ```{+list*}```  | ```red,green,blue```  |
| ```{+keys}```  | ```semi,;,dot,.,comma,,```  |
| ```{+keys*}```  | ```semi=;,dot=.,comma=,``` |


#### 3.2.4 Töredék (fragment) behelyettesítés: {#változó}

A töredék behelyettesítés, amit a második és afeletti szintű sablonokban a
kettőskereszt ("#") operátor jelez, megegyezik a fenntartott behelyettesítéssel,
annyi különbséggel, hogy először egy kettőskereszt karaktert ("#", töredék-határoló)
kell hozzáfűzni az eredmény stringhez, ha bármelyik változó definiálva van.

|     Példa sablon       |  Bővítmény |
|------------------------|-------------|
| ```{#var}```  | ```#value``` |
| ```{#hello}```  | ```#Hello%20World!``` |
| ```{#half}```  | ```#50%25``` |
| ```foo{#empty}```  | ```foo#``` |
| ```foo{#undef}```  | ```foo``` |
| ```{#x,hello,y}```  | ```#1024,Hello%20World!,768``` |
| ```{#path,x}/here```  | ```#/foo/bar,1024/here``` |
| ```{#path:6}/here```  | ```#/foo/b/here``` |
| ```{#list}```  | ```#red,green,blue``` |
| ```{#list*}```  | ```#red,green,blue``` |
| ```{#keys}```  | ```#semi,;,dot,.,comma,,``` |
| ```{#keys*}```  | ```#semi=;,dot=.,comma=,``` |


#### 3.2.5 Címke behelyettesítés pont előtaggal: {.változó}

A címke behelyettesítés, amit a harmadik és afeletti szintű sablonokban a
pont (".") operátor jelez, hasznos a különféle domain nevekkel és útvonal kiválasztókkal
rendelkező URI terek leírására.

|     Példa sablon       |  Bővítmény |
|------------------------|-------------|
| ```{.who}```  | ```.fred``` |
| ```{.who,who}```  | ```.fred.fred``` |
| ```{.half,who}```  | ```.50%25.fred``` |
| ```www{.dom*}```  | ```www.example.com``` |
| ```X{.var}```  | ```X.value``` |
| ```X{.empty}```  | ```X.``` |
| ```X{.undef}```  | ```X``` |
| ```X{.var:3}```  | ```X.val``` |
| ```X{.list}```  | ```X.red,green,blue``` |
| ```X{.list*}```  | ```X.red.green.blue``` |
| ```X{.keys}```  | ```X.semi,%3B,dot,.,comma,%2C``` |
| ```X{.keys*}```  | ```X.semi=%3B.dot=..comma=%2C``` |
| ```X{.empty_keys}```  | ```X``` |
| ```X{.empty_keys*}```  | ```X``` |


#### 3.2.6 Útvonal szegmens behelyettesítés: {/változó}

Az útvonal szegmens behelyettesítés, amit a harmadik és afeletti szintű sablonokban
a perjel ("/") operátor jelez, hasznos az URI útvonalhierarchia leírására.

|     Példa sablon       |  Bővítmény |
|------------------------|-------------|
| ```{/who```  | ```fred``` |
| ```{/who,who}```  | ```/fred/fred``` |
| ```{/half,who}```  | ```/50%25/fred``` |
| ```{/who,dub} ```  | ```/fred/me%2Ftoo``` |
| ```{/var```  | ```value``` |
| ```{/var,empty}```  | ```/value/``` |
| ```{/var,undef}```  | ```/value``` |
| ```{/var,x}/here```  | ```/value/1024/here``` |
| ```{/var:1,var}```  | ```/v/value``` |
| ```{/list}```  | ```/red,green,blue``` |
| ```{/list*}```  | ```/red/green/blue``` |
| ```{/list*,path:4}```  | ```/red/green/blue/%2Ffoo``` |
| ```{/keys}```  | ```/semi,%3B,dot,.,comma,%2C``` |
| ```{/keys*}```  | ```/semi=%3B/dot=./comma=%2C``` |


#### 3.2.7 Útvonal stílusú paraméter behelyettesítés: {;változó}

Az útvonal stílusú paraméter behelyettesítés, amit a harmadik és afeletti szintű
sablonokban a pontosvessző (";") operátor jelez, hasznos az URI útvonal paraméterek
leírására, mint a "path;property" vagy "path;name=value".

|     Példa sablon       |  Bővítmény |
|------------------------|-------------|
| ```{;who}```  | ```;who=fred``` |
| ```{;half}```  | ```;half=50%25``` |
| ```{;empty}```  | ```;empty``` |
| ```{;v,empty,who}```  | ```;v=6;empty;who=fred``` |
| ```{;v,bar,who}```  | ```;v=6;who=fred``` |
| ```{;x,y}```  | ```;x=1024;y=768``` |
| ```{;x,y,empty}```  | ```;x=1024;y=768;empty``` |
| ```{;x,y,undef}```  | ```;x=1024;y=768``` |
| ```{;hello:5}```  | ```;hello=Hello``` |
| ```{;list}```  | ```;list=red,green,blue``` |
| ```{;list*}```  | ```;list=red;list=green;list=blue``` |
| ```{;keys}```  | ```;keys=semi,%3B,dot,.,comma,%2C``` |
| ```{;keys*}```  | ```;semi=%3B;dot=.;comma=%2C``` |


#### 3.2.8 Űrlap stílusú lekérdezés behelyettesítés: {?változó}

Az űrlap stílusú lekérdezés behelyettesítés, amit a harmadik és afeletti szintű
sablonokban a kérdőjel ("?") operátor jelez, egy teljes lekérdezési komponens
leírására használható.

|     Példa sablon       |  Bővítmény |
|------------------------|-------------|
| ```{?who}```  | ```?who=fred``` |
| ```{?half}```  | ```?half=50%25``` |
| ```{?x,y}```  | ```?x=1024&y=768``` |
| ```{?x,y,empty}```  | ```?x=1024&y=768&empty=``` |
| ```{?x,y,undef}```  | ```?x=1024&y=768``` |
| ```{?var:3}```  | ```?var=val``` |
| ```{?list}```  | ```?list=red,green,blue``` |
| ```{?list*}```  | ```?list=red&list=green&list=blue``` |
| ```{?keys}```  | ```?keys=semi,%3B,dot,.,comma,%2C``` |
| ```{?keys*}```  | ```?semi=%3B&dot=.&comma=%2C``` |


#### 3.2.9 Űrlap stílusú lekérdezés folytatása: {&változó}

Az űrlap stílusú lekérdezés folytatása, amit a harmadik és a feletti szintű
sablonokban az és-jel ("&") operátor jelez, tetszőleges számú &név=érték pár
leírására használható, olyan sablonokban, amelyek már tartalmaznak egy literális
lekérdezési komponenst, fix paraméterekkel.

|     Példa sablon       |  Bővítmény |
|------------------------|-------------|
| ```{&who}```  | ```&who=fred``` |
| ```{&half}```  | ```&half=50%25``` |
| ```?fixed=yes{&x}```  | ```?fixed=yes&x=1024``` |
| ```{&x,y,empty}```  | ```&x=1024&y=768&empty=``` |
| ```{&x,y,undef}```  | ```&x=1024&y=768``` |
| ```{&var:3}```  | ```&var=val``` |
| ```{&list}```  | ```&list=red,green,blue``` |
| ```{&list*}```  | ```&list=red&list=green&list=blue``` |
| ```{&keys}```  | ```&keys=semi,%3B,dot,.,comma,%2C``` |
| ```{&keys*}```  | ```&semi=%3B&dot=.&comma=%2C``` |



[Kezdőlap](../README.md)
